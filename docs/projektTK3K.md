# Projekt TK3K

**Projekt TK3K** - Trójkąt Komunikacyjny Katowice, Kielce, Kraków to projekt, który zakłada:

- zestawienie łączności w formie "trójkąta" dla miast Katowice, Kielce, Kraków
- usunięcie białych plan wewnątrz tego trójkąta

<figure markdown="span">
    <img src="/img/projektTK3K/1.webp" width="900px">
</figure>

W związku z tym poszukuję ludzi, którzy chcą budować alternatywną łączność telekomunikacyjną na bazie MeshCore. 

## Kogo aktualnie szukam

- osób, które potrafią budować stacje solarne. Umiesz dobrać sprzęt, potrafisz lutować i nic przy okazji nie wybuchnie? Napisz.
- osób, które potrafią załatwić wejścia na wysokie obiekty i jest tam możliwość instalacji stacji oraz jej późniejszej aktualizacji. Masz dostep na dach bloku? Napisz.
- osób, które chcą trochę popracować w terenie. Raźniej się wiesza stację we dwóch, niż w pojedynkę :-). 

## Jakie są zasady?

1. Kupujesz, montujesz, dbasz.

    Po dobraniu odpowiedniego sprzętu kupujesz, montujesz, i dbasz o stację. Nie ma wspólnych kas.

2. Kupuj tak, aby ci nie ubyło.

    Jeśli po zakupie elementów na stację masz głodować do następnej wypłaty, to nie kupuj. Kup tyle, na ile możesz sobie pozwolić. 

3. Robimy stacje produkcyjne.

    Jak już coś robić, to profesionalnie. Analizujemy teren, myślimy gdzie ulokować stację, dobieramy sprzęt. Staramy się wszystko przemyśleć, aby budować wydajną sieć, a nie stawiać stacje na rympał (czyli gdzie popadnie). 

4. Jak najdłużej bez prądu.

    Staramy się budować takie stacje, aby wytrzymały jak najdłużej bez stałego dostępu do zasilania. Ładowanie będzie odbywać się przy pomocy paneli solarnych. 

5. Wzajemna edukacja, pomoc i dobra zabawa.

    Dobrze jest mieć wokół siebie ludzi, których jarają te same rzeczy.

## Dlaczego akurat ta część Polski?

A bo tak ;-). 

## Gdzie się zgłosić?

Napisz maila na kontakt[małpiszon]lorameshcore.pl

## Nie spełniam wymagań, ale chcę cię jakoś wesprzeć w działaniach

<a href="https://buycoffee.to/defat64" target=_blank>Możesz postawić kawę :-)</a>

